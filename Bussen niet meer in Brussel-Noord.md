Bussen niet meer in Brussel-Noord

Bussen van De Lijn en MIVB stoppen niet meer in Brussel-Noord. De chauffeurs klagen over hoe vuil dat station is. Dat komt omdat er een grote groep daklozen en migranten woont.




Plein
De bussen stoppen nu aan het Rogierplein. Dat ligt niet ver van Brussel-Noord. Tot aan het station willen de chauffeurs niet meer rijden. Ze vrezen voor hun gezondheid en hun veiligheid.

 

Geen opvang
In Brussel-Noord leven veel daklozen en migranten die geen opvang hebben. Die mensen slapen er op karton en leven er in het vuil. In het station liggen uitwerpselen en ruikt het naar urine. Chauffeurs zijn het beu om er te moeten stoppen. Ze vreesden ook voor ziektes als schurft en tbc. Maar volgens dokters is daar geen of heel weinig gevaar voor.

 
