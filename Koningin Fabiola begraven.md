Wablieft nr. 1029 (17/12/2014)
###België: Koningin Fabiola begraven

Vrijdag werd koningin Fabiola begraven. Het werd een eenvoudige uitvaart. 
Will Tura zong net als bij de begrafenis van koning Boudewijn. 
Maar vooral een Spaans koor ontroerde.

Koningin Fabiola overleed op 5 december. Ze werd 86 jaar. 
Ze was de vrouw van koning Boudewijn. Hij was de koning van België van 1951 tot aan zijn dood in 1993. 
Fabiola was een erg gelovige vrouw. Ze gaf veel om de arme mensen.

####Geen einde
Ook daarom was de begrafenis sober. In een kathedraal in Brussel kwam de koninklijke familie samen. 
Vele staatshoofden uit andere landen waren aanwezig. De afwezigheid van de Britse koninklijke familie viel op. 
Kardinaal Danneels leidde de dienst. Hij zei dat de dood voor Fabiola geen einde was.

####Spanje
Onder meer kroonprinses Elisabeth las voor. Operazanger José van Dam zong een lied. Ook Will Tura was er. 
Hij zong net als bij de begrafenis van Boudewijn het lied 'Hoop doet leven'. 
Een Spaans koor uit Vilvoorde zong een Spaans lied. Koningin Fabiola kwam uit Spanje. 
Het koor ontroerde prinses Mathilde erg.

####Prins Laurent
Meer dan 4.000 mensen brachten Fabiola een laatste groet. Vrijdag was het slecht weer in Brussel. 
Kwam daarom geen hele grote massa naar de begrafenis. Dat begrepen de Spaanse toeristen niet. 
Prins Laurent viel alweer op. Toen zijn dochter prinses Louise voorlas, stak hij zijn duimen in de lucht.

####Laken
Na deze dienst volgde er nog een plechtigheid in de kerk van Laken. Gewone mensen kregen een uitnodiging voor deze dienst. 
Daarna werd de kist bijgezet in de koninklijke crypte. Daar ligt ook koning Boudewijn begraven.
