###Goud voor broers Borlée
De Belgische ploeg van 4x400 meter won goud op de Europese kampioenschappen (EK) atletiek in zaal.
Deze kampioenschappen vonden plaats in Praag in Tsjechië. Ze zijn niet zo belangrijk als de Olympische spelen.
Toch is het een unieke prestatie.

####Met Dylan
Voor België liepen Kevin, Jonathan en Dylan Borlée. Julien Watrin is de vierde atleet van de ploeg van de 4x400 meter.
De ploeg van Polen lag lange tijd op kop. Maar in de laatste seconden spurtte Kevin Borlée naar het goud.
België brak ook het Europees record. Dat belooft voor de Olympische Spelen in 2016. 
Die vinden dan plaats in Rio de Janeiro in Brazilië. In totaal behaalde België in Praag drie medailles.
Zilver was er voor Nafi Thiam en Dylan Borlée.

(geplaatst op 9 maart 2015)
